---
title: "Valimiskomimisjoni koosoleku õigustühiseks tunnistamine oli ainuõige samm / samm paremuse poole"
permalink: /kutsub-sisuliselt-menetlema/
layout: post
author: MTÜ Ausad Valimised
image: /media/VVK-kettad2.jpeg
lang: et
nav_order: 91
---

__Valimisvaatlejate esindusühing MTÜ Ausad Valimised tunnustab Riigikohtu 11. septembri 2025 lahendit, millega tunnistati Vabariigi Valimiskomisjoni augustilõpu koosolek õigustühiseks, kuid rõhutab kriitilise pilgu ja valimiskaebuste sisulise menetluse vajadust ka edaspidi.__

MTÜ Ausad Valimised ja valimisvaatleja Sulev Švilponis osutasid oma 28. augusti ja 1. septembri kaebustes Riigikohtule, et valimiskomisjoni poolt augusti lõpus 25. ja 26. augustil e-posti teel peetud koosolek polnud avalikkusele ja valimisvaatlejatele jälgitav. 

Kuna valimiskomisjoni koosolekud peavad olema avalikud ja valimistoimingud vaadeldavad, siis taotleti avalikkuse eest varjatult läbiviidud koosoleku tunnistamist õigusvastaseks, mida Riigikohus oma 11. septemberi lahendis ka tegi. Seejuures jättis Riigikohus tähelepanuta eksitava teavituse 2. septemberi koosoleku kohta, millel osalemiseks tegi Vabariigi Valimiskomisjon vaatlejatele takistusi valeväitega, et koosolek toimub üksnes füüsiliselt, kuigi tegelikkuses toimus see veebiosalusega.

> "Valimiskomisjoni otsuste õiguspärasuseks ei piisa vaid otsuste ja protokollide avalikustamisest pärast koosoleku toimumist," ütles MTÜ Ausad Valimised juhatuseliige Heldur-Valdek Seeder. "Olulisuse tõttu demokraatlike valimiste jaoks peavad olema läbipaistvad ja vaatlejate jaoks jälgitavad ka nende otsusteni jõudmise asjaolud avalikel koosolekutel."

> "Valimiskomisjoni augustilõpu salakoosoleku tunnistamine õigusvastaseks oli ainuõige samm," ütles juhatuseliige Märt Põder. "Sellest on Riigikohtul siiski veel pikk tee valimiskaebuste sisulise ja õiglase menetluseni, sest valimiskomisjon on püüdnud valimisvaatlejate tööd takistada juba kevadest ning juba kuid ootab lahendust kaebus kolme vaatleja õigusvastase eemaldamise kohta juuni alguse koosolekult."

MTÜ Ausad Valimised on 2012. aastal asutatud ühing, mille eesmärk on tagada Eesti Vabariigis vabad ja demokraatlikud valimised, mille tulemuste kujunemine on aus ning vaadeldav. Ühing toetab ja esindab valimisvaatlejaid nende ühiste huvide kaitsel ning vahendab kohalike ja rahvusvaheliste valimisvaatlejate kogemust, osaleb seadusloomes ning aitab kodanikuühiskonna poolelt kaasa demokraatliku legitimatsiooni tagamisele.

## Viited

* [VVK 25.-26.08 ja 1.09 toimingute vaidlustus](https://p6drad-teel.net/~p6der/kaebus5/valimiskaebus_2025_9_riigikohus.pdf) (1.09.2025)  
* [VVK 1.09 ja 2.09 toimingute vaidlustus](https://p6drad-teel.net/~p6der/kaebus5/valimiskaebus_2025_9_2_riigikohus.pdf) (5.09.2025)  
* [Kohtuotsus asjas nr 5-25-27: Sulev Švilponise ja MTÜ Ausad Valimised kaebused Vabariigi Valimiskomisjoni tegevuse peale](https://www.riigikohus.ee/et/lahendid/?asjaNr=5-25-27/8) (11.09.2025)  
* [Huvikaitseühing soovib esindada valimisvaatlejaid koosolekult eemaldamise kaasuses](https://ausadvalimised.ee/esindamine-riigikohtus/) (4.08.2025)
* [Juhatuseliikme Märt Põdra ülevaatepostitus "Valimiskomisjoni õigustühised koosolekud"](https://www.facebook.com/boamaod/posts/pfbid02wHHLdXF6aPWuXrW8syrk6dphh1zp4VQ1LtrsSbUSBuqNZ8EN6KS6rvh2bDy2TXG3l) (11.09.2025)  
